ΧΠ]

LIBER.

Sive qua septemgeminus colorat
Aequora Nilus,

Sive trans altas gradietur Alpes,

Caesaris visens monimenta magni,

Gallicum Rhenum, horribile aequor ulti-
mosque Britannos,

Omnia haec, quaecumque feret voluntas

Caelitum, temptare simul parati,

Pauca nuntiate meae puellae
Non bona dicta.

Cum suis vivat valeatque moechis,

Quos simul conplexa tenet trecentos,

Nullum amans vere, sed identidem omnium
Ilia rumpens:

Nec meum respectet, ut ante, amorem,

Qui illius culpa cecidit velut prati

Vltimi flos, praeter eunte postquam
Tactus aratrost.

 

XII.

Marrucine Asini, manu sinistra
Non belle uteris in ioco atque vino:
Tollis lintea neglegentiorum.

Hoc salsum esse putas? fugit te, inepte:
Quamvis sordida res et invenustast.
Non credis mihi? crede Polioni
Fratri, qui tua furta vel talento
Mutari velit: est enim leporum
Disertus puer ac facetiarum.

Quare aut hendecasyllabos trecentos
Expecta aut mihi linteum remitte,
Quod me non movet aestimatione,
Verumst mnemosynum mei sodalis.
N am sudaria Saetaba ex Hibereis
Miserunt mihi muneri Fabullus

Et Veranius: haec amem necessest
Vt Veraniolum meum et Fabullum.

 

10

‘20

10

15

