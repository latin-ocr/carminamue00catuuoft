LXI.] LIBER. 29

Cinge tempora floribus
Suave olentis maraci,
Flammeum cape, laetus huc
Huc veni niveo gerens
Luteum pede soccum, 10

Excitusque hilari die
Nuptialia- concinens
Voce carmina tinnula
Pelle humum pedibus, manu
Pineam quate taedam. 15

Namque Vinia Manlio,
Qualis Idalium colens
Venit ad Phrygium Venus
Iudicem, bona cum bona
Nubet alite virgo, 20

F loridis velut enitens
Myrtus Asia ramulis,
Quos Hamadryades deae
Ludicrum sibi rosido
Nussriunt umore. 25

Quare age huc aditum ferens
Perge Olinquere Thespiae
Rupis Aonios specus,
Nympha quos super inrigat
Frigerans Aganippe, 30

Ac domum dominam voca
Coniugis cupidam novi,
Mentem amore revinciens,

Vt tenax hedera huc et huc
Arborem inplicat errans 35

Vosque item simul, integrae
Virgines, quibus advenit
Par dies, agite in modum
Dicite o Hymenaee Hymen,
Ο Hymen Hymenaee,² 40

