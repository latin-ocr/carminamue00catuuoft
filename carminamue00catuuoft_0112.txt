48 CATVLm [ann.

280 Nam quoscumque ferunt campi, quos Thessala
magms
Montibus ora creat, quos propter fluminis undas
Aura parit flores tepidi fecunda Favoni,
Hos indistinctis plexos tulit ipse corollis ‚
Quo permulsa domus iocundo risit odore.

285 Confestim Penios adest, viridantia Tempe,
Tempe, quae silvae cingunt super inpendentes,
’ἲ Minosim linquens crebris celebranda choreis,
Non vacuos: namque ille tulit radicitus altas
Fagos ac recto proceras stipite laurus,

290 Non sine nutanti platano lentaque sorore
Flammati Phaethontis et aeria cupressu.

Haec circum sedes late contexta locavit,
Vestibulum ut molli velatum fronde vireret.
Post hunc consequitur sollerti corde Prometheus,

295 Extenuata gerens veteris vestigia poenae,

Quam quondam scythicis restrictus membra catena
Persolvit pendens e verticibus praeruptis.

Inde pater divom sancta cum coniuge natisque
Advenit caelo, te solum, Phoebe, relinquens

300 Vnigenamque simul cultricem montibus Idri:
Pelea nam tecum pariter soror aspernatast
Nec Thetidis taedas voluit celebrare iugalis.

Qui postquam niveis flexerunt sedibus artus,
Large multiplici constructae sunt dape mensae,

305 Cum interea infirmo quatientes corpora motu
Veridicos Parcae coeperunt edere cantus.

His corpus tremulum conplectens undique vestis
Candida purpurea talos incinxerat ora,
Annoso niveae residebant vertice vittae,

310 Aeternumque manus carpebant rite laborem.
Laeva colum molli lana retinebat amictum,
Dextera tum leviter deducens fila supinis
Formabat digitis, tum prono in pollice torquens
Libratum tereti versabat turbine fusum,

315 Atque ita decerpens aequabat semper opus dens,
Laneaque aridulis haerebant morsa labellis,

