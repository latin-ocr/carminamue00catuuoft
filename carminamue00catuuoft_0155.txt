cr] LIBER. 69

Dum tibi me purgo nec possum fletibus ullis 5
'Pantillum vostrae demere saevitiae.

Nam simul id factumst, multis diluta labella
Abstersti guttis omnibus articulis,

Ne quicquam nostro contractum ex ore maneret,
Tamquam conmictae spurca saliva lupae. 10

Praeterea infesto miserum me tradere Amori
Non cessasti omnique excruciare modo,

Vt mi ex ambrosia mutatum iam foret illud
Suaviolum tristi tristius helleboro.

Quam quoniam poenam misero proponis amori, 15
Numquam iam posthac basia surripiam.

 

C.

Caelius Aufilenum et Quintius Aufilenam
Flos Veronensum depereunt iuvenum,

Hic fratrem, ille sororem. hoc est, quod dicitur,
Fraternum vere dulce sodalitiufflud

Cui faveam potius? Caeli, tibi: nam tua nobis 5
Per facta exhibitast unica amicitia,

Cum vesana meas torreret flamma medullas.
Sis felix, Caeli, sis in amore potenS.

 

CI.

Multas per gentes et multa per aequora vectus
Advenio has miseras, frater, ad inferias,
Vt te postremo donarem munere mortis
Et mutam nequiquam adloquerer cinerem,
Quandoquidem fortuna mihi tete abstulit ipsum, 5

Heu miser indigne frater adempte mihi.

ἧς ³3
ἧς

Nunc tamen interea haec prisco quae more parentum
Tradita sunt tristes munera ad inferias,

Accipe fraterno multum manantia fletu,
Atque in perpetuom, frater, ave atque vale. 10

