68 CATVLLI [LXXXXVL

LXXXXVI.
Si quicquam mutis gratum acceptumve sepulcris
Accidere a nostro, Calve, dolore potest,
Quo desiderio veteres renovamus amores
Atque olim missas flemus amicitias,
5 Certe non tanto mors inmatura dolorist
Quintiliae, quantum gaudet amore tuo.

LXXXXVII.

Non (ita me di ament) quicquam referre putavi,
Vtrumne os an culum olfacerem Aemilio.

Nilo mundius hoc, niloque immundior ille,
Verum etiam culus mundior et melior:

5 Nam sine dentibus est: dentes os sesquipedales,

Gingivas vero ploxeni habet veteris,

Praeterea rictum qualem diffissus in aestu
Meientis mulae cunnus habere solet.

 

Hic futuit multas et se facit esse venustum,
10 Et non pistrino traditur atque asino?
Quem siqua attingit, non illam posse putemus
Aegroti culum lingere carnificis?

 

LXXXXVHI.

In te, si in quemquam, dici pote, putide Victi,
Id quod verbosis dicitur et fatuis.
Ista cum lingua, si usus veniat tibi, possis
Culos et crepidas lingere carpatinas.
5 Si nos omnino vis omnes perdere, Victi,
Hiscas: omnino quod cupis efficies.

 

LXXXXVHH.

Surripui tibi, dum ludis , mellite Iuventi,
suaviolum dulci dulcius ambrosia.

Verum id non inpune tuli: namque amplius horam
Suffixum in summa me memini esse cruce,

