10

m

10

15

20

CA TVLLI [XVI.

Quod sunt molliculi, parum pudicum.
Nam castum esse decet pium poetam
Ipsum, versiculos nihil necessest,
Qui tum denique habent salem ac leporem,
Si sunt molliculi ac parum pudici
Et quod pruriat incitare possunt,
Non dico pueris, sed his pilosis,

Qui duros nequeunt movere lumbos.
Vos, quom milia multa basiorum
Legistis, male me marem putatis?
Pedicabo ego vos et inrumabo.

 

XVII.

O Colonia, quae cupis ponte ludere longo,

Et salire paratum habes, sed vereris inepta

Crura ponticuli assulis stantis in redivivis,

Ne supinus eat cavaque in palude recumbat3

Sic tibi bonus ex tua pons libidine fiat,

In quo vel Salisubsili sacra suscipiantur:

Munus hoc mihi maximi da, Colonia, risus

Quendam municipem meum de tuo volo ponte

Ire praecipitem in lutum per caputque pedesque,

Verum totius ut lacus putidaeque paludis

Lividissima maximeque est profunda vorago.

Insulsissimus est homo, nec sapit pueri instar

Bimuli tremula patris dormientis in ulna.

Quoi cum sit viridissimo nupta flore puella

(Et puella tenellulo delicatior haedo,

Adservanda nigerrimis diligentius uvis),

Ludere hauc sinit ut lubet, nec pili facit uni,

Nec se sublevat ex sua parte, sed velut alnus

In fossa Liguri iacet suppernata securi,

Tantundem omnia sentiens quarn si nulla sit us-
quam,

Talis iste meus stupor nil videt, nihil audit,

Ipse qui sit, utrum sit an non sit, id quoque
nescit.

