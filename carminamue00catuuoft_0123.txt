LXVI] LIBER. 53

Vt tibi tum toto pectore sollicitae

Sensibus ereptis mens excidit! at te ego certe 25
Cognoram a parva virgine magnanimam.

Anne bonum oblita's facinus, quo regium adepta's
Coniugium, quo non fortius ausit alis?

Sed tum maesta virum mittens quae verba locuta's!
Iuppiter, ut tristi lumina saepe manu! 30

Quis te mutavit tantus deus‘? an quod amantes
Non longe a caro corpore abesse volunt?

Atque ibi me cunctis pro dulci coniuge divis
Non sine taurino sanguine pollicita’s,

Sei reditum tetulisset. is haut in tempore longo 35
Captam Asiam Aegypti finibus addiderat.

Quis ego pro factis caelesti reddita coetu
Pristina vota novo munere dissoluo.

Invita, o regina, tuo de vertice cessi,
Invita: adiuro teque tuomque caput, 40

Dierna ferat quod siquis inaniter adiurarit:
§ed qui se ferro postulet esse parem?

Ille quoque eversus mons est, quem maximum in

orbi

Progenies Thiae clara supervehitur,

Cum Medi peperere novom mare, cumque iuventus 45
Per medium classi barbara navit Athon.

Quid facient crines, cum ferro talia cedant?
Iuppiter, ut Chalybon omne genus pereat,

Et qui principio sub terra quaerere venas ᾖ
Institit ac ferri frangere duritiem! 50

Abiunctae paulo ante comae mea fata sorores
Lugebant, cum se Memnonis Aethiopis

Vnigena inpellens nictantibus aera pennis
Obtulit Arsinoes Locridos ales equos,

Isque per aetherias me tollens avolat umbras 55
Et Veneris casto collocat in gremio.

Ipsa suum Zephyritis eo famulum legarat,
Graia Canopieis incola litoribus.

†Hi dii ven ibi vario ne solum in lumine caeli
Ex Ariadneis aurea temporibus 60

