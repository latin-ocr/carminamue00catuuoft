LXVIII] LIBER. 51

· Omnia tecum una perierunt gaudia nostra,

Quae tuos in vita dulcis alebat amor.

Cuius ego interitu tota de mente fugavi 25
Haec studia atque omnis delicias animi.

Quare, quod scribis Veronae turpe Catullo
Esse, quod hic quivis de meliore nota

Frigida deserto tepefactet membra cubili,

Id, Mani, non est turpe, magis miserumst. 39,

Ignosces igitur, si, quae mihi luctus ademit,

Haec tibi non tribuo munera, cum nequeo.

Nam, quod scriptorum non magnast copia apud me,
Hoc fit, quod Romae vivimus: illa domus,

Illa mihi sedes, illic mea carpitur aetas: 35
Huc una ex multis capsula me sequitur.

Quod cum ita sit, nolim statuas nos mente ma·

li na
Id facere aut animo non satis iilgenuo,

Quod tibi non utriusque petenti copia factast:
Vltro ego deferrem, copia siqua foret. m

Non possum reticere, deae, qua me Allius in re
Iuverit aut quantis iuverit officiis:

Nec fugiens saeclis obliviscentibus aetas
Illius hoc caeca nocte tegat studium:

Sed dicam vobis, vos porro dicite multis 43
Milibus et facite haec charta loquatur anus
Notescatque magis mortuos atque magis,

Nec tenuem texens sublimis aranea telam
In deserto Alli nomine opus faciat. 58

Nam, mihi quam dederit duplex Amathusia curam,
Scitis, et in quo me corruerit genere,

Cum tantum arderem quantum Trinacria rupes
Lymphaque in Oetaeis Malia Thermopylis,

Maesta neque adsiduo tabescere lumina fletu 55
Cessarent tristique imbre madere genae.

Qualis in aerii perlucens vertice montis
Rivos muscoso prosilit e lapide,

Qui cum de prona praeceps est valle volutus,

