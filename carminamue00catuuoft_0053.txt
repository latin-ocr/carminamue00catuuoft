XXXXVH] LIBER.

Dextra sternuit adprobationem.

At Acme leviter caput reflectens
Et dulcis pueri ebrios ocellos

Illo purpureo ore saviata

‘Sic’ inquit ‘mea vita Septumille,
Huic uni domino usque serviamus,
Vt multo mihi maior acriorque
Ignis mollibus ardet in medullis.'
Hoc ut dixit, Amor, sinistra ut ante,
Dextra sternuit adprobationem.
Nunc ab auspicio bono profecti
Mutuis animis amant amantur.
Vnam Septumius misellus Acmen
Mavolt quam Syrias Britanniasque:
Vno in Septumio fidelis Acme
Facit delicias libidinesque.

Quis ullos homines beatiores

Vidit, quis Venerem auspicatiorem‘?

 

XXXXVI.

Iam ver egelidos refert tepores,
Iam caeli furor aequinoctialis
Iocundis Zephyri silescit aureis.
Linquantur Phrygii, Catulle, campi

· Nicaeaeque ager uber aestuosae:

Ad claras Asiae volemus urbes,

Iam mens praetrepidans avet vagari,
Iam laeti studio pedes vigescunt.

O dulces comitum valete coetus,
Longe quos simul a domo profectos
Diversae variae viae reportant.

 

XXXXVH.

Porci et Socration, duae sinistrae
Pisonis, scabies famesque mundi
Vos Veraniolo meo et Fabullo

23

10

15

20

10

