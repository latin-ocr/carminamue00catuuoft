· rmum LIBER. 63

LXXVHH.

Lesbius est pulcher: quid ni? quem Lesbia malit
Quam te cum tota gente, Catulle, tua.

Sed tamen hic pulcher vendat cum gente Catullum,
Si tria notorum savia reppererit.

 

LXXX.

Quid dicam, Gelli, quare rosea ista labella
Hiberna fiant candidiora nive,

Mane domo cum exis et cum te octava quiete
E molli longo suscitat hora die‘?

Nescioquid certest: an vere fama susurrat 5
Grandia te medii tenta vorare viri?

Sic certest: clamant Victoris rupta miselli
Ilia, et emulso labra notata sero,

 

LXXXL

Nemone in tanto potuit populo esse, Iuventi,
Bellus homo, quem tu diligere inciperes,

Praeterquam iste tuus moribunda a sede Pisauri
Hospes inaurata pallidior statua,

Qui tibi nunc eordist‚ quem tu praeponere nobis 5
Audes, et nescis quod facinus facias.

 

LXXXH.

Quinti ‚ si tibi vis oculos debere Catullum
Aut aliud siquid carius est oculis,

Eripere ei noli, multo quod carius illi
Est oculis seu quid carius est oculis.

 

LXXXHL

Lesbia mi praesente viro mala plurima dicit:
Haec illi fatuo maxima laetitiast.

